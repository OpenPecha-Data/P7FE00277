dge sloṅ de’i grogs byed pa’i dge sloṅ mi mthun par smra ba ñid kyi rjes su phyogs pa gcig gam
gñis sam maṅ (5b1) po dag yod ciṅ | gal te de dag dge sloṅ rnams la ’di skad ces | tshe
daṅ ldan pa dag khyed cag dge yaṅ ruṅ | sdig kyaṅ ruṅ | dge sloṅ ’di la ci yaṅ ma smra źig
| de ci’i phyir źe na | tshe daṅ ldan pa dag dge sloṅ ’di ni chos smra ba | ’dul ba smra
ba | dge sloṅ ’di (2) ni chos daṅ ’dul ba yaṅ dag par blaṅs nas rab tu bzuṅ ste rjes su tha
sñad ’dogs par byed pa | dge sloṅ ’di ni śes bźin du smra’i mi śes par ma yin pa’i phyir
te | dge sloṅ ’di gaṅ la ’dod ciṅ bzod pa de la bdag cag kyaṅ ’dod ciṅ bzod do źes zer na
| dge sloṅ de (3) dag la dge sloṅ rnams kyis ’di skad ces | tshe daṅ ldan pa dag khyed cag
de skad ces | tshe daṅ ldan pa dag khyed cag dge yaṅ ruṅ | sdig kyaṅ ruṅ | dge sloṅ ’di
la ci yaṅ ma smra źig | de ci’i phyir źe na | tshe daṅ ldan pa dag dge sloṅ ’di ni chos smra
ba | ’dul ba smra ba | (4) dge sloṅ ’di ni chos daṅ ’dul ba yaṅ dag par blaṅs nas rab
tu bzuṅ ste rjes su tha sñad ’dogs par byed la | dge sloṅ ’di ni śes bźin du smra’i mi śes
par ma yin pa’i phyir te | dge sloṅ ’di gaṅ la ’dod ciṅ bzod pa de la bdag cag kyaṅ ’dod
ciṅ bzod do źes ma zer cig (5) de ci’i phyir źe na | tshe daṅ ldan pa dag dge sloṅ ’di ni
chos smra ba ma yin | ’dul ba smra ba ma yin gyi | tshe daṅ ldan pa dag dge sloṅ ’di ni chos
ma yin pa smra ba | ’dul ba ma yin pa smra ba | dge sloṅ ’di ni chos ma yin pa daṅ ’dul
ba ma yin pa yaṅ dag par blaṅs nas rab tu bzuṅ (6) ste rjes su tha sñad ’dogs par byed pa
| dge sloṅ ’di ni mi śes bźin smra’i śes par smra ba ma yin pa’i phyir te | dge sloṅ ’di
gaṅ la ’dod ciṅ bzod pa de la tshe daṅ ldan pa dag ’dod ciṅ bzod par ma byed cig | tshe daṅ
ldan pa dag khyed dge ’dun ’byed ’dod par ma byed par (7) tshe daṅ ldan pa dag dge ’dun
mthun pa ñid du ’dod par gyis śig | tshe daṅ ldan pa dag dge ’dun daṅ mthun par gyis śig |
dge ’dun mthun mi phyed | kun du dga’ mi rtsod | mchog gcig ’don pa gcig ciṅ chu daṅ ’o ma
gcig tu ’dres pa lta bur gyur la | ston (6a1) pa’i bstan pa gsal bar byed na bde ba la reg
bar gnas par ’gyur gyis | tshe daṅ ldan pa dag dge ’dun ’byed pa’i rjes su phyogs śiṅ mi
mthun par smra ba ’di lta bu ’di thoṅ śig ces bsgo bar bya’o || dge sloṅ de dag la dge sloṅ
de rnams kyis de skad ces bsgo ba na (2) gal te gźi de gtoṅ na de lta na legs | gal te
mi gtoṅ na gźi de gtaṅ bar bya ba’i phyir lan gñis lan gsum du yaṅ dag par bsgo bar bya |
yaṅ dag par bstan par bya’o || lan gñis lan gsum du yaṅ dag par bsgo | yaṅ dag par bstan
pa na gźi de gtoṅ na de lta na (3) legs | gal te mi gtoṅ na dge ’dun lhag ma’o ||

