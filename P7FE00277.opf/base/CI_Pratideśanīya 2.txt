dge sloṅ rab tu maṅ po dag khyim rnams su mgron du pos nas zan za ba’i tshe na | gal te dge
sloṅ ma źig ’di la ni bca’ ba byin cig | ’di la ni ’bras chan byin cig | ’di la ni sran tshod
byin cig | ’di la ni (2) btuṅ ba byin cig | yaṅ byin cig ces bsgo źiṅ ’dug na | dge sloṅ
ma de la dge sloṅ de rnams kyis ’di skad ces | sriṅ mo khyod dge sloṅ rnams zan za ba’i
bar du re źig sdod cig ces bsgo bar bya’o || gal te dge sloṅ gcig gis kyaṅ dge sloṅ ma de
la de skad ces smra ma spobs na | dge (3) sloṅ de dag thams cad kyis phyi rol kun dga’ ra
bar soṅ ste | dge sloṅ rnams la tshe daṅ ldan pa dag bcag cag la smad pa’i gnas mi rigs pa
so sor bśags par bya ba byuṅ gis chos de so sor bśags so źes so sor bśags par bya ste |
chos ’di yaṅ so sor bśags par bya ba’o ||

