tshe daṅ ldan pa dag bdag gis rtsod pa źi bar bya ba’i chos bdun po dag bton zin to || de la
bdag gis tshe daṅ ldan pa dag la ce ’di la khyed yoṅs su dag gam źes dri’o ||ci ’di la khyed
yoṅs su (20a1) dgag ma źes lan gñis lan gsum dri’o ||’di la tshe daṅ ldan pa dag yoṅs
su dag na ’di ltar caṅ mi smra bas de de bźin du ’dzin to ||

tshe daṅ ldan pa dag bdag gis so sor thar pa’i mdo gdon pa’i gleṅ gźi bton zin to ||pham par
gyur pa’i chos bźi daṅ || (2) dge ’dun lhag ma’i chos bcu gsum daṅ | ma ṅes pa’i chos gñis
daṅ | spaṅ ba’i ltuṅ byed kyi chos sum bcu daṅ | ltuṅ byed kyi chos dgu bcu daṅ | so sor
bsags par bya ba’i chos bźi daṅ | bslab pa’i chos maṅ po daṅ rtsod pa źi bar bya ba’i chos
bdun po dag bton zin to || (3) bcom ldan ’das de bźin gśegs pa dgra bcom pa yaṅ dag par
rdzogs pa’i saṅs rgyas de’i mdor gtogs śiṅ mdor bsdus pa ni ’di dag go || gaṅ gźan nas ’byuṅ
ba’i chos kyi rjes su ’thun pa’i chos de la yaṅ khyed rnams ’dun pa daṅ mthun pa daṅ dga’
ba daṅ | (4) mi rtsod par sems kun tu sruṅ ba daṅ dran pa daṅ bag yod pas rnal ’byor du
bya’o ||

bzod pa dka’ thub dam pa bzod pa ni || mya ṅan ’das pa mchog ces saṅs rgyas gsuṅ ||rab tu byuṅ
pa gźan la gnod pa daṅ || gźan la ’tshe ba dge sbyoṅ ma yin no ||mig (5) ldan ’gro ba yod
pa yis || ñam ṅa bdag ji bźin du ||mkhas pas ’tsho ba’i ’jig rten ’dir || sdig pa dag ni
yoṅs su spoṅ ||skur ba mi gdab gnod mi bya || so sor thar ba’aṅ bsdam par bya ||zas kyi
tshod kyaṅ rig par bya || bas mtha’i gnas su (6) gnas par bya ||lhag pa’i sems la yaṅ dag
sbyor || ’di ni saṅs rgyas bstan pa yin ||ji ltar buṅ ba me tog las || kha dog dri la mi gnod
par ||khu ba bźibs nas ’phur ba ltar || de bźin thub pa groṅ du rgyu ||bdag gis rigs daṅ
mi rigs la || brtag par bya ste (7) gźan rnams kyi ||mi mthun pa daṅ gźan dag gi || byas
daṅ ma byas rnams la min ||lhag pa’i sems la bag bya ste || thub pa’i thub gźi rnams la
bslab ||ñer źi rtag tu dran ldan pa’i || skyob pa myaṅ na med pa yin ||sbyin pas bsod nams
rab tu ’phel || legs bsdams dgra sogs mi (20b1) ’gyur ro ||dge daṅ ldan pas sdig pa spoṅ
|| ñon moṅs zad pas mya ṅan ’da’ ||sdig pa thams cad mi bya ste || dge ba phun sum tshogs
par sbyad || raṅ gis sems ni yoṅs su gdul ||’di ni saṅs rgyas bstan pa yin || lus kyi sdom
pa’aṅ legs pa yin ||yid (2) kyi sdom pa legs pa ste || thams cad du ni sdom pa legs ||kun
du bsdams pa’i dge sloṅ ni || sdug bsṅal kun las rab tu grol ||ṅag rnams bsruṅ źiṅ yid kyi
rab bsdams te || lus kyi mi dge ba dag mi byed ciṅ ||las lam gsum po ’di dag Raba sbyaṅs
na || draṅ sroṅ gsuṅs pa’i (3) lam ni thob par ’gyur ||saṅs rgyas rnam gzigs gtsug tor thams
cad skyob || ’khor ba ’jig daṅ gser thub ’od sruṅ daṅ ||śākya thub pa gau tam lha yi lha
|| mi ’dul kha lo sgyur ba blan med ||’jig rten mgon po skyob pa mchog || saṅs rgyas dpa’
bo bdun po daṅ ||grags ldan rnams (4) kyi so sor thar || ’di ni rab tu rgyas par bton ||’dil
saṅs rgyas rnams daṅ gaṅ || saṅs rgyas ñan thos rnams kyaṅ gus ||’di la gus daṅ bcas
gyur pas || ’dus ma byas pa thob par gyis ||brtsam par bya źiṅ ’byuṅ bar bya || saṅs rgyas
bstan ’jug par bya ||’dam bu’i khyim na glaṅ chen bźin || (5) ’chi bdag sde ni gźom par
bya ||gaṅ źig rab tu bag yod par || chos ’dul ’di la spyod ’gyur pa ||skye ba’i ’khor ba rab
sbaṅs nas || sdug bsṅal tha mar byed par ’gyur ||phan tshun tshun khrims bsruṅ ba daṅ ||
bstan pa ’phel bar bya ba’i phyir ||so sor thar pa ’di bton pas || dge ’dun gyis ni gso
sbyoṅ (6) byas ||gaṅ gi phyir ni mdo bton daṅ || gaṅ phyir gso sbyoṅ byas gyur pa ||tshul
khrims de ni baspuṅa bya ste || g-yag rṅa’i rtse mo ji bźin no ||so sor thar pa bton pa yi
|| bsod nams grub pa gaṅ yod pa ||des ni ’jig rten ma lus pa || thub dbaṅ go ’phaṅ thob par
śog ||

so sor thar pa’i (7) mdo rdzogs sto || ||

dbaṅ phyug dam pa’i mṅa’ bdag dpal lha btsan po’i bka’ luṅ gis ’phags pa gźi thams cad yod par
smra ba’i ’dul ba ’dzin pa slob dpon dzin mi tra daṅ | źus chen gyi lo tswa ba ban de cog
ro klu’i rgyal mtshan gyis bsgyur ciṅ źus te gtan la phab pa || ||

