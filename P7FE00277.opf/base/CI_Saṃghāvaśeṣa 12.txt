dge sloṅ rab tu maṅ po dag groṅ ṅam groṅ rdal źig na ñe bar rten ciṅ gnas par gyur la | de dag
kyaṅ khyim sun ’byin pa sdig pa’i chos kun du spyod bar gyur ciṅ | de dag gis khyim dag
sun phyuṅ bar mthoṅ ṅam | thos (4) sam | rab tu śes | de dag sdig pa kun du spyod pa mthoṅ
ṅam | thos sam | rab tu śes na dge sloṅ de dag la dge sloṅ rnams kyis ’di skad ces | tshe
daṅ ldan pa dag khyim sun ’byin pa sdig pa’i chos kun du spyod pa dag yin te | khyed kyis
khyim dag sun phyuṅ bar yaṅ (5) mthoṅ źiṅ thos la rab tu śes | khyod sdig pa kun du spyod
par yaṅ mthoṅ źiṅ thos la rab tu śes kyis | tshe daṅ ldan pa dag khyed ’di na gnas pas chog
gis | gnas ’di nas deṅ śig ces bsgo bar bya’o || gal te de dag dge sloṅ rnams la ’di skad
ces | tshe daṅ (6) ldan pa dag ’di na dge sloṅ kha cig ’dun pas ’gro ba | źe sdaṅ gis
’gro ba | gti mug gis ’gro ba | ’jigs pas ’gro ba dag yin te | ’di ltar ltuṅ ba ’dra ba kho
na las dge sloṅ kha cig ni skrod par byed | kha cig skrod par mi byed do źes zer na | dge
sloṅ de (7) dag la dge sloṅ rnams kyis ’di skad ces | tshe daṅ ldan pa dag khyed de skad
ces tshe daṅ ldan pa dag ’di na dge sloṅ kha cig ’dun pas ’gro ba | źe sdaṅ gis ’gro ba |
gti mug gis ’gro ba | ’jigs pas ’gro ba dag yin te | ’di ltar ltuṅ ba ’dra ba kho na las
(6b1) dge sloṅ kha cig ni skrod par byed | kha cig ni skrod par mi byed do źes ma zer cig
| de ci’i phyir źe na | dge sloṅ de dag ni ’dun pas ’gro ba ma yin | źe sdaṅ gis ’gro ba ma
yin | gti mug gis ’gro ba ma yin | ’jigs pas ’gro ba ma yin gyi | ’di ltar tshe daṅ (2)
ldan pa dag ñid khyim sum ’byin pa sdig pa’i chos kun du spyod pa dag yin te | khyed ñid kyis
khyim dag sun phyuṅ bar mthoṅ źiṅ thos la rab tu śes | khyed sdig pa kun du spyod par
yaṅ mthoṅ źiṅ thos la rab tu śes pa’i phyir te | tshe daṅ ldan pa dag ’dun pas ’gro ba źes
bya ba’i (3) tshig gi lam daṅ | źe sdaṅ gis ’gro ba | gti mug gis ’gro ba | ’jigs pas ’gro
ba źes bya ba’i tshig gi lam ’di lta bu ’di thoṅ śig ces bsgo bar bya’o || dge sloṅ de dag
la dge sloṅ rnams kyis de skad ces bsgo ba na gal te gźi de gtoṅ na de ltan legs | gal
te mi (4) gtoṅ na gźi de gtaṅ bar bya ba’i phyir lan gñis lan gsum du yaṅ dag par bsgo bar
bya | yaṅ dag par bsñan par bya’o || lan gñis lan gsum du yaṅ dag par bsgo | yaṅ dag par
bstan pa na gźi de gtoṅ na de lta na legs | gal te mi gtoṅ na dge ’dun lhag (5) ma’o ||

